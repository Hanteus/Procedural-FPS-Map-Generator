ESPERIMENTO 1 - DISLOCAZIONE DELLE RISORSE

Ogni soggetto del test eseguirà due partite nella modalità Target Hunt. Le mappe delle due partite verranno generate utilizzando lo stesso seed, ma alla seconda verrà applicata una simmetria: si avranno quindi due mappe uguali ma simmetriche. Inoltre le due partite utilizzeranno modalità di dislocazione delle risorse differenti. Oltre alla raccolta di dati topologici e di gameplay al termine dell'esperimento verranno poste delle domande al soggetto.

Durante l'esperimento il giocatore avrà a disposizione una singola arma, in modo da dare più peso all'esaurimento delle munizioni.

TARGET HUNT

La partita dura 3 minuti. All'inizio del gioco un bersaglio appare nella mappa. Il giocatore deve trovarlo e distruggerlo. Una volta che il bersaglio viene distrutto, un nuovo bersaglio appare nella mappa in posizione differente. I bersagli sono tutti armati di laser, più un bersaglio è difficile da distruggere, maggiore sarà il punteggio attribuito al giocatore. La difficoltà dei bersagli aumenta e diminuisce ciclicamente. Lo scopo del giocatore è totalizzare il maggiore punteggio possibile. E' previsto il respawn del giocatore in caso di morte, ciò comporta una penalità in termine di tempo rimanente dovuto all’attesa del respawn. La partita termina allo scadere del tempo disponibile.

METRICHE

Le metriche che mi sono venute in mente al momento sono le seguenti. Per ora sono tutte metriche semplici, poi alcune andranno combinate.

METRICHE TOPOLOGICHE

MediumResourceResourceDistance: è indice del tempo medio di navigazione da una risorsa all’altra.
MediumSpawnResourceDistance: è indice del tempo medio necessario a raggiungere una risorsa dopo lo spawn.
ResourceDistribution: è indice di quanto equamente le risorse sono disposte nella mappa.

METRICHE DI GAMEPLAY

LowAmmoCount: indica quante volte in una partita il giocatore finisce le munizione o le porta al di sotto della soglia critica.
LookingForAmmoTime: indica quanto tempo il giocatore passa a cercare risorse una volta che queste sono finite o scese sotto alla soglia critica.
DeathCount: indica il numero di morti del giocatore, potrebbe risultare dipendente dal posizionamento dei kit medici.
LowLifeCount: indica quante volte il giocatore porta la vita sotto ad una soglia critica.
LookingForMedkitTime: indica quanto tempo il giocatore passa a cercare dei kit medici una volta che la vita è scesa sotto alla soglia critica.

METRICHE DI GRADIMENTO

Si può chiedere al giocatore quale delle due mappe ha gradito di più, tramite scelta o valutazione su una scala da 1 a 10. Si può inoltre chiedere al giocatore se le due mappe sono state percepite come identiche o meno.